{
  "header": {
    "name": "Datatekniker / Programmering",
    "image": "assets/images/headers/datatekniker-programmering-header.jpg"
  },
  "content": "## Skab fremtidens digitale løsninger - og skab fremtiden! \r\n\r\n #### Java, SML. Python, SQL, C# … tænker du, at det er total volapyk? Så kan vi garantere dig, at det synes du ikke, når du er færdig med dit speciale. Koder og programmering hænger nemlig uløseligt sammen – men det ved du nok allerede. \r\n\r\n Vi lever i en digital verden, hvor apps, websites og andre it-systemer er helt naturlige – ja, faktisk uundværlige redskaber i hverdagen. Mange har ideer til nye digitale løsninger, men de færreste kan i dag finde ud af at programmere og reelt udvikle dem. Datateknikere med speciale i programmeringer er derfor en eftertragtet ressource både nu, men bestemt også i fremtiden. \r\n\r\n I løbet af uddannelsen lærer du ikke bare at skrive en masse koder slavisk ned i en editor. Du lærer derimod at tænke kreativt, løsningsorienteret og systematisk. Herudover får du selvfølgelig kendskab til de mest anvendte og fremtidssikrede programmeringssprog  - og lærer at vurdere, hvilken type kode, der vil være mest egnet til formålet. \r\n\r\n Som uddannet datatekniker med speciale i programmering vil dine primære opgaver være at: \r\n\r\n + Udvikle idéer til it-systemers funktionalitet, design og struktur \r\n\r\n + Opbygge og vedligeholde forskellige typer it-systemer \r\n\r\n + Give support og vejledning til brugerne af systemet \r\n\r\n + Løbende fejlsøgning, vedligeholdelse og support \r\n\r\n + Følge de nyeste teknogier tæt og anvende dem"
}
